---
layout: post
title: "I Obert Escacs Actius Poble-Sec"
# image: /assets/images/2024-actiu/449015044_1005058851627413_3440946096429903054_n.jpg
skipTitle: false
published: true
summary: "Molt bona acollida del **I Obert Escacs Actius Poble-Sec** amb **111** participants. **Gerard Ayats** es va proclamar campió amb 8.5 punts de 9. Al podi el van acompanyar el MI **Jonathan Cruz** en 2a posició i 7.5 punts i el GM **Miguel Muñoz** en 3a posició i 7 punts. Dels locals, en **Dani Santos** va obtenir un meritori 9è lloc i el 1r premi en el tram B, el jove jugador sub 16 **Sherab Odsel Nepali** va quedar 2n al Tram D, en **Gevorg Avagyan** va obtenir la 1a posició en el Tram E i en **Francesc Millaret** es va endur el premi a Millor Jugador Local."
thumbnail: /assets/images/2024-actiu/normal.jpg
---

![alt text](/assets/images/2024-actiu/short.jpg)

El dissabte 22 de juny del 2024 va tenir lloc a Barcelona el “I Obert d’Escacs Actius del
Poble-sec”, torneig candidat aquest any al Circuit Català d’Oberts Internacionals. Aquest
torneig forma part de les activitats que vam dur a terme al llarg de l’any del centenari de
l’Escacs Comtal Club tot i que, malauradament, ens vam veure obligats a endarrerir la seva
celebració.

El torneig es va dur a terme a la seu del club, el centre cívic El Sortidor, i va reunir a 110
jugadors d’arreu de Catalunya i d’altres d’internacionals, un èxit de convocatòria superant
totes les expectatives. En ser la primera edició i tractant-se d’organitzadors novells, al llarg
de tota la preparació ens va acompanyar la incertesa de quina participació tindríem el cap
de setmana de Sant Joan. El resultat, però, va ser una molt bona acollida tot demostrant
que la salut dels escacs a Catalunya és molt forta.

Pel que fa als jugadors, vam comptar amb la presència de Grans Mestres i Mestres
Internacionals, entre ells en **Gerard Ayats**, actual Campió Absolut de Catalunya, que es va
proclamar vencedor de forma incontestable amb 8’5 punts de 9. En el podi el van
acompanyar el MI **Jonathan Cruz**, en 2a posició i 7,5 punts i el GM **Miguel Muñoz** en 3a
posició i 7 punts. Amb aquesta darrera puntuació va haver un empat de fins a 5 jugadors.
Tots ells van guanyar trofeus que duien el nom dels jugadors i figures més rellevants de la
nostra història, en honor al centenari que recentment hem celebrat.

La participació dels membres del Comtal va ser molt bona. Alguns d’ells animats per poder
participar per primer cop d’un esdeveniment del que també eren partíceps. Volem agrair la
tasca de tots ells i destacar especialment a aquells jugadors del club que van obtenir un
premi. En **Daniel Santos**, cada cop més a prop de ser Mestre Català, va obtenir un meritori
9è lloc i el 1r premi en el tram B. El jove jugador sub 16 **Sherab Odsel Nepali** continua la
seva progressió imparable tot obtenint la 2a posició en el Tram D, deixant escapar en la
darrera partida opcions d’assolir una posició millor al torneig. En **Gevorg Avagyan**, un
autèntic apassionat dels escacs, va veure recompensat el seu bon joc en el torneig amb una
esplèndida 1a posició en el Tram E. Finalment, en **Francesc Millaret**, es van endur el premi
a Millor Jugador Local, trofeu que segur que guardarà amb molta estima.

Volem donar les gràcies a tots els jugadors i jugadores per la bona acollida que va tenir
l’Actiu del Poble-sec. Estem molt agraïts i ens dona molta energia de cara a la propera
edició.

També volem fer públic l’agraïment a tots els nostres socis que van participar i ens van
ajudar d’una forma o altra. Sense vosaltres no tindria sentit fer tot el que fem. Agrair els
àrbitres del torneig, van fer una feina exemplar i sempre ens van mostrar molt col·laboratius
davant qualsevol dubte. Finalment, des de l’Escacs Comtal Club, volem donar les gràcies
per comptar amb la presència del president de la Federació, en **Pepo Viñas**, i de tota la
feina que es fa des de la federació amb l’objectiu que tots els esdeveniments es
desenvolupin de la millor manera possible, en especial a la **Cristina** i l’**Ivan**.
Esperem haver estat a l’altura de l’exigència del Circuit Català i treballarem per fer possible
la 2a edició de l’Actiu del Poble-sec.

<a class="button is-warning" href="https://chess-results.com/Tnr943610.aspx" target="_blank">Chess-Results</a>